eoxxmoo

tiae hos suos subditos populos in tantam ruinam ruere per·
miserit, aut ad bonam frugem reducendos neglexerit Pon·
tifex ipse, omnem ad se pertinentem diligentiam adhibuit ne
natio haec ad interitum vergeret; omnes videbunt unde de·
bita remedia desint: ipse voluntati Dei obsequens reliquum
Christianum gregem sibi commissum gubernabit eritque semper
verus Pontifex et bona conscientia nonnisi magnum evadere
poterit. Caesarea autem Maiestas longe maiores sustinebit
iacturas, si consideretur quod ultra damnum animae-et honoris,
iacturam quoque temporalium bonorum patietur ipse et succes·
sores eius et parentes non in Germania tantum sed et in aliis
regnis et dominiis“¹).

Quae verba prophetica fuere; nam, anno vix elaps0, rusti·
corum tumultus inceperunt, rebelliones, bella, dissensiones
perpetuas praenuncianteS, quae infinitis propemodum damnis, ’
saeculis succedentibus, Germaniam funestarunt, inenarrabilique
luctu submerserunt, tum triginta annorum bellis, tum continuis
principum contentionibus, tum labefactata imperii vi, immutata·
que status natura et nutantibus regiminis vicibus et corruenti·
bus principum fortunis, tum denique necessario ex divisione
religionis orta divisione animorum ita ut saepe Germani Ger·
manis infesti germanica arma in germanica pectora infigerent.
„Agnoscent, sic Campegius, quid sit dare plebi libertatem
dogmatizandi; dum impune loquuntur actiones parant“·⁰).
„Per contentionem et invidiam res agitur“ inclamabat tempo-
ribus suis Joannes Hanerus; per contentionem et invidiam res
acta est et sequentibus saeculis; et quisnam asserere potest
etiam hodie quod per contentionem et invidiam res non agatur?

At nunc causae verae, si quae unquam fuerunt, conten·
tionis desierunt; nec avaritia, nec invidia, nec aliorum bono
rum aviditas tanta adest; una veritas inquirenda, amplectenda.
Abusus, quos primi reformatores tollendos clamabant, si vere
abusus erant, iam ab Ecclesia ipsa Romana sublati, repullu-
lare nequeunt; reformatio sancta, pura, a religiosis viris cupita
iam est facta ac roborata. Quid plura? Huius verae sanctae·
que reformationis petitio iucundissima fuit Clementi VH, qui
„postquam ad pastorale officium divina bonitate vocatus fuit,
nihil aliud aut cogitavit aut optavit quarn in Ecclesia Dei
corrigere quae depravata erant et illam in antiquum spendorem

¹) Doc. 154. fol. 346. ⁹) Doc. 199. fol. 436.

 

