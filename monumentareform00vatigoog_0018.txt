ΗΗΠΕῗ»ο

quae omnia mendacia esse probantur ex Aleandri epistola
ad Eckium, ubi de libellis famosis in se conscriptis dicens, ait:
„Adeo sunt omnia plena mendaciorum et frigidissimae calumniae
qua me Iudaeum ac recens lotum vocant, quasi ignoretur patria
et parentes mei, qui ex marchionibus Pilosae Petrae in Histria
et comitibus Leandri oriundus, aut fuissem ego in canonicum
Leodiensem receptus probata etiam examinatissimis et jura·
tissimis testibus e quatuor capitibus nobilitate, si neophaetus
essem. Vide hominum impudentissimorum ineptissima com·
menta“¹). Sed non solum his commentis Aleandrum inseque-
bantur reformatores; in ipsum vehementibus iniuriis et inhone-
stissimis nominibus saeviebant2), coniurationibus insectaban-
tur, molestiis omnimodis circumdabant. „Reliquias salutis
meae fere amisi, scribebat ille die 18. Februarii 1521,
perpetuo mortem mihi minatur, mortisque periculum semper
est ante oculos et quantum attinet ad gratiam et famam ali·
quidque nominis quod prius habebam in Germania, perierunt
omnia, innumeris conviciis et irrisionibus insectatus“³). Fran·
ciscus Sikingen et Hulricus Hutten acriter invehentes in eum,
plebis furori ipsum ut iniquissimum hostem indicabant; in ipsum
plebs coniurabat, sanguinem ipsius sitiens, et conclamans quod
nec gremium Caesaris esset illi tutum refugium4).

Ut de Aleandri natalibus ita et de natalibus Clementis
Papae Ecclesiae hostes non pauca indecora evulgarunt; quae
tanto credibiliora habita sunt quanto etiam inter florentinos
scriptores a nonnullis narrata, tum ab aemulis potentissimae
domus Mediceae tum a popularis regiminis amatoribus libenter
accipiebantur. Vulgaris etiam fama referebat Julium Cardi-
nalem non natum ex legitimo matrimonio, tantum naturalem
esse Juliani Medicis et cuiusdam Floretae humilis conditionis
foeminae filium; hoc florentini cives, hoc idem Leo Pontifex
aliquandiu crediderunt; at, quum anno 15¹3 de ipsius Julii
episcopali electione florentina ageretur, in quorundam memo-
riam legitimum Juliani et Floretae matrimonium rediit, factique
testes passim numerabantur. Ortum dubium Pontifex Leo ih
certitudinem vertere, veritate perspecta, curavit; auditis testi-
bus, auctoritatibus excussis, argumentis perpensis, tandem
lux facta est et Julii natalium legitimitatem probatam, firma·

-- —-———-

¹l Docum. 23. fol. 58. Ἦ) Docum. 12. fol. 31.
³) Ducum. 24. fol. 62. ⁴) Docum. 95. fol. 245.

 

