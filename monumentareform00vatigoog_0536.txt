&libb-0

ac nobilissimis fratribus tuis, qui tibi in ea re summa cum
virtute affuerunt, per alias nostras litteras in forma brevis
gratulati sumus et in praesentia denuo gratulamur; ac pro ea
quate et universam familiam tuam prosequimur, charitate et
affectione, hanc tuam laudem et gloriam nobiscum communem
esse ducimus, cumque Tibi a Deo optimo recte factorum om·
nium remuneratore largissimo pietatis ac fidei tuae in caelo
constituta sint praemia sempiterna, in nos quoque ea dona
quae ab ipso Deo pro illius immensa clementia et bonitate
nobis concessa sunt, quibusque nos parce uti solemus et mo-
derate, tecum ob merita tua liberalius communicare voluimus.
Cum itaque in praesentia agatur annus Jubilaei de morte et
instituto fe. re. S. R. E. Pontificum predecessorum nostrorum
vigesimoquinto quolibet anno celebrari solitus, tibi ac dictis fratri·
bus tuis tuaeque ac illorum, qui habent, uxoribus et utriusquesexus
proli tuisque ac illorum veris familiaribus omnibus, necnon
omnibus et singulis utriusque sexus Christifidelibus oppidi
Nancei in quo tu residentiam habes incolis et habitatoribus,
ac praeterea quatuor millibus allis in totum tui ac dilecti
lilii nostri Joannis Cardinalis Lothoringiae caeterorumque fra-
trum tuorum arbitrio et iudicio communiter vel prorata parte
eligendis, qui fideliter constanterque armis usi religionem chri·
stianam pio animo defenderint, ut quattuor ecclesias per te et
fratres tuos coniunctim vel divisim pro cuiuslibet voluntate
et conscientia deputandas per quindecim continuos vel etiam
interpellatos dies devote praeviaque confessione et contritione
visitando, ibidemque aliquas orationes devote dicend0, necnon
aliquid iuxta cuiuslibet conscientiam et confessoris consilium
in alia pia opera erogando ac alias iuxta litterarum super
Jubilaeo a nobis editarum tenorem tot et easdem ac illas pror·
sus similes et plenarias indulgentias ac peccatorum remissiones
et Sanctum Jubilaeum consequaris et consequantur, quas et
quod consequereris ac consequerentur si basilicas et ecclesias
almae urbis nostrae Romae vel extra eam pro indulgenti-
arum huiusmodi consecutione in litteris nostris deputatas visi·
tares ac visitarent tenore praesentium de omnipotentis Dei mi·
sericordia concedimus et indulgemus, non obstantibus litteris

praedictis, caeterisque contrariis quibuscumque. Dat. Romae
die xxllu Julii MDXXV.

 

